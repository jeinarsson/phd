"När det någon gång inträffar, att en diktare eller konstnär i sin alstring överskrider gränserna för de tillåtna och därigenom missbrukar de gåvor, med vilka försynen utrustat honom, fyllas icke blott människorna utan även de små hundarna med sedlig harm."
Vox Populi

"Men då mitt skarpsinne visade sig otillräckligt även för detta, slungade jag schackbrädet ut genom fönstret i huvudet på en gammal man med träben, för vilken döden endast var en välgärning, och kastade mig därefter ut i världsvimlet, föraktande mig själv."
Spleen

"Blåsten visslar i fönsterspringorna, och regnet porlar i takrännan, och nu är sagan slut. Den som icke har förstått den kan trösta sig med att det blir vackert väder imorgon."
Duggregnet

"Undantaget, avvikelsen retar alltid barnen och pöbeln."
Gycklaren

".. man bör inte tala mera illa om dem än om andra, ty man vet vad man är, men man vet inte vad man kan bli."
Sann historia